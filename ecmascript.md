# ECMAScript

> ECMAScript – ustandaryzowany przez ECMA (European Association for Standardizing Information and Communication Systems) obiektowy skryptowy język programowania, którego najbardziej znane implementacje to JavaScript, JScript (Microsoft) i ActionScript (Adobe). Specyfikacja ta oznaczona jest jako ECMA-262 i ISO/IEC 16262.

W ramach _ECMA_ standardem _ECMAScript_ zajmuje się komisja _CT39_.

> ECMA-262 definiuje samą semantykę języka oraz niektóre podstawowe typy danych (String, Boolean, Number, Object itp.) i obiekty (np. Math, Array). Elementy takie jak model dokumentu lub specjalistyczne funkcje wejścia-wyjścia, obsługi GUI itp. nie wchodzą w skład specyfikacji ECMAScript, definiowane są przez inne standardy (W3C DOM) lub samych autorów konkretnych implementacji.

## ECMAScript 5

ES5 jest standardem wydanym 3 Grudnia 2009 roku. Standard ten opisuje język (JavaScript), który jest uznawany za standardowy oraz jest obsługiwany przez wszystkie przeglądarki (tak, tak nawet IE9 - poza trybem `strict`) ([link](https://kangax.github.io/compat-table/es5/)). ES5 jest punktem wyjścia dla kolejnych wersji standardu.

## ECMAScript 6

Standard ES6 znany też jako ES2015 został opublikowany w Czerwcu 2015. ES6 dodaje do standardu wiele nowych funkcjonalności, które pozwalają na łatwiejsze pisanie skomplikowanych aplikacji (klasy, moduły) oraz wiele rozwiązań znanych z innych języków takich jak `Python` (iteratory, generatory, lambdy, kolekcje...). ES6 jest wspierany przez większość obecnych przeglądarek ([link](https://kangax.github.io/compat-table/es6/)).

---

##### Źródła

* https://pl.wikipedia.org/wiki/ECMAScript
* https://pl.wikipedia.org/wiki/Ecma_International
* https://www.ecma-international.org/memento/TC39.htm
* https://kangax.github.io/compat-table/es6/
